---
id: metamorphoses_inzet
title: Hoe zetten we data effectief in?
sidebar_label: Hoe zetten we data effectief in?
---

We leven in een netwerksamenleving waarin het delen van data van groot belang is voor een efficiënte en succesvolle uitvoering van organisatiebeleid.

Data was de afgelopen jaren het wondermiddel dat ons zou helpen objectieve, feitelijke keuzes te maken. Als we maar genoeg data hebben en die combineren, dan zouden we elk probleem oplossen. Zo was de gedachte. Gelukkig groeit het inzicht dat het zo simpel niet is. Daarvoor is een aantal redenen aan te voeren, zoals ook helder beschreven in dit artikel: https://www.gebiedsontwikkeling.nu/artikelen/werk-niet-data-gedreven-maar-data-ondersteund/.

De kern van dat betoog is dat data een versimpelde weergave van de werkelijkheid bieden, dat de kwaliteit vaak niet voldoet en data eenzijdige besluitvorming legitimeert. Met voorbeelden wordt dit toegelicht.

Zo is het AHN (Actueel Hoogtebestand Nederland) een dataset die eens per 6 jaar wordt geactualiseerd. Om de bodemdalingsproblematiek, na de warme zomers van de afgelopen jaren, in kaart te brengen, is dit onvoldoende. Tegelijkertijd leidt dat tot de ontwikkeling van nieuwe datasets, zoals https://www.deingenieur.nl/artikel/bodemdaling-is-serieus-probleem

Een zorgvuldige inzet van data is dus van groot belang
De provincie Zuid-Holland ontwikkelt beleid om gewenste ontwikkelingen/verbeteringen in de fysieke leefomgeving te bereiken. In het beleid wordt rekening gehouden met een groot aantal factoren. De ontwikkeling van die factoren is deels voorspelbaar, deels onvoorspelbaar. Daarom heeft beleid niet altijd de uitkomst of impact die vooraf was bedacht. Data kunnen een hulpmiddel zijn om de onzekerheid van uitkomsten te verminderen. Ze zijn niet het toverstokje dat alle problemen oplost of een maakbare samenleving creëert. Data kunnen gebruikt worden voor het bieden van inzicht en het opstellen van modellen, simulaties en analyses. Daarmee kan een beter beeld worden gegeven van de (mogelijke) implicaties van beleidsmaatregelen. Door maatregelen te monitoren kan de uitvoering gevolgd worden en waar nodig worden bijgesteld.
Niet alle ontwikkelingen zijn te vangen in kwantitatieve cijfers. Kwalitatieve data, zoals enquetes, leefbaarheidsonderzoeken en burgerspanels bieden eveneens veel inzicht, hoewel ze soms minder eenvoudig te gebruiken zijn (wat betekent het als de waardering van een groene omgeving stijgt van een 6,9 naar een 7,1?). Naast kwalitatieve en kwantitatieve data, blijven kennis en ervaring belangrijk om tot goed beleid te komen. Data is slechts één van de beschikbare hulpmiddelen. 
Het is belangrijk dat beleidsmedewerkers weten hoe ze data kunnen gebruiken bij het opstellen, uitvoeren en evalueren van beleid.

## Aanpak
In dit project gaan we structureel inzetten op een goede dataverzameling en presentatie van deze informatie. Onderdeel van dit project is niet alleen de presentatie van de resultaten, maar ook de beschrijving van de aanpak, de technologie die wordt gebruikt en de manier waarop de data wordt verzameld en gepresenteerd. Een belangrijke doelstelling is dat de aanpak in dit project gekopieerd kan worden naar andere beleidsthema’s binnen de provincie Zuid-Holland. 

## Hoe is dit document te gebruiken?
Elk hoofdstuk is zodanig opgezet dat zij als naslag fungeren voor beleidsmedewerkers en developers. Het bevat voorbeelden van andere oplossingen die hergebruikt kunnen worden of als inspiratie kunnen dienen.
Voor developers is een overzicht beschikbaar van alle beschikbare API's met documentatie, nieuws en evenementen op het Ontwikkelaarsportaal Omgevingswet.
https://aandeslagmetdeomgevingswet.nl/ontwikkelaarsportaal

De stappen die een groene kleur hebben, zullen vooral gebruikt worden door beleidsmakers. De stappen met een blauwe kleur zullen vooral relevant zijn voor data-analysten. 

Dit data-handboek bevat verschillende bouwstenen die ieder ingaan op een aspect rondom de meetbaarheid, controleerbaarheid en monitoring/evaluatie van data.
Dit document is bedoeld als handboek en als inspiratiebron. Het is niet bedoeld om letterlijk elke stap te doorlopen. Afhankelijk van jouw vraagstuk zal de ene stap meer aandacht moeten krijgen dan de ander. Je gebruikt wat je nodig hebt. 

De stappen in het document hoeven niet lineair gebruikt te worden. Soms zul je bepaalde stappen herhaald doorlopen voordat je naar een volgende fase kunt gaan.

Bij een stap vind je vaak voorbeelden om de toepassing concreet te maken, bijvoorbeeld wateroverlast. Ook als jouw beleid een andere ambitie betreft, kun je dezelfde systematiek uit het stappenplan gebruiken.
Naast het stappenplan vind je complete voorbeelden [link] op het gebied van terugdringen van  data verzamelen, xxxxxxx
