---
id: metamorphoses_introductie
title: Introductie
sidebar_label: Introductie
---

> De provincie Zuid-Holland wil de meetbaarheid, controleerbaarheid en monitoring van haar doelstellingen met betrekking tot de kwaliteit van de leefomgeving verbeteren. Daarbij wil zij beter gebruik maken van de mogelijkheden die data bieden. Dataplatform verlaagt de drempel om data aan te bieden. Het is direct toegankelijk voor R&D-activiteiten, beleidsprocessen, visualisaties, datajournalistiek en het ontwikkelen van applicaties.
> Dit data-handboek beschrijft de onderdelen en stappen die samenhangen met een beter gebruik van data voor het verbeteren van de kwaliteit van de leefomgeving.

## Omgevingswet en DSO	
De komst van de nieuwe Omgevingswet in 2021 is een belangrijke katalysator om de omgang met data gestructureerd op te pakken. Het uitgangspunt van een gelijke informatiepositie voor alle betrokkenen is één van de centrale pijlers van de Omgevingswet. 
 
Het Digitaal Stelsel Omgevingswet (DSO) bevat een groot aantal aanknopingspunten om databeleid vorm te geven. In dit data-handboek zal dit meermalen aan de orde komen. Het DSO brengt alle partijen bij elkaar die betrokken zijn bij de uitvoering van de Omgevingswet en biedt digitale diensten die helpen bij het ontsluiten van informatie over de leefomgeving.

## Structuur in data
Nu steeds meer partijen zich technisch aansluiten op het digitale stelsel, 
https://aandeslagmetdeomgevingswet.nl/digitaal-stelsel/technisch-aansluiten/standaarden/overzicht/
is het van groot belang om op gestructureerde en effectieve wijze kwalitatieve data te delen t.b.v. een geïntegreerd datagedreven proces.

## API
In het Digitaal Stelsel Omgevingswet wordt sterk ingezet op de ontwikkeling van open API´s (conform de OpenAPI-specificatie) en een ontwikkelaarsportaal waar alle beschikbare API’s gevonden kunnen worden (inclusief documentatie). Meer over API [https://www.docs.civity.nl/docs/Kookboek/kookboek_DataOntsluiting
Dit document leidt je stap voor stap door het proces van data-ondersteunend beleid. Waarbij niet alle stappen voor jou van toepassing hoeven te zijn.
Levend document, voortdurend in ontwikkeling
Door integrale samenwerking maken we volop gebruik van de aanwezige kennis en oplossingen. We nodigen iedereen uit een actieve bijdrage te leveren en aanvullingen door te geven. Zodat dit document steeds up-to-date is en het anderen en onze samenleving verder helpt. 
Het gehele data-handboek is te vinden op Github en is voor iedereen vrijelijk beschikbaar.