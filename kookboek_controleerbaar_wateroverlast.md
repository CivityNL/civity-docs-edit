---
id: kookboek_wateroverlast
title: [RECEPT] Aanpak - Wateroverlast
sidebar_label: [RECEPT] Aanpak
---

> Dit is een praktisch voorbeeld waarbij alle stappen van deze nieuwe manier van werken worden bezocht. Alle eerder genoemde onderwerpen zullen in meer of mindere mate aan bod komen met de nadruk op 'wateroverlast'

In het rapport "Leren van Wateroverlast" (mei 2019) van STOWA (Stichting Toegepast Onderzoek Waterbeheer) zijn de evaluaties die waterschappen de afgelopen 10 jaar hebben uitgevoerd naar aanleiding van calamiteiten, samengenomen en geanalyseerd. In dit rapport wordt ook een aantal aanbevelingen gedaan die direct te maken hebben met de inzet van c.q. het gebruik van data. Door meer kennis te ontwikkelen over weersverwachtingen en de inzet van hydrologische modellen kan beter inzicht verkregen worden in het functioneren van het watersysteem. Onderwerpen die in het rapport genoemd worden zijn en betrekking hebben op data zijn:

* dimensionering van het watersysteem
* "normbuien"
* weersverwachting

Met behulp van KNMI-data kan dieper worden ingegaan op de laatste twee onderwerpen. Het rapport van de STOWA geeft aan dat uit de evaluaties blijkt dat de Nederlandse watersystemen op dit moment aan de norm voldoen. Maar er wordt ook geconstateerd dat er op dit moment geen duidelijk beeld is van de ernst en frequentie van wateroverlast. Alleen bij een neerslag groter dan 80mm per 24 uur wordt de situatie kritiek voor het watersysteem. In die gevallen is het belangrijk dat signalen van wateroverlast (die zeer divers kunnen zijn) direct gecommuniceerd worden. Als de wateroverlast optreedt, is het doorgaans al te laat voor ingrepen. De opgave is om in een eerder stadium al inzicht te krijgen. En de weersverwachting is het enige criterium voor het uitvoeren van preventieve acties. De huidige regionale weersverwachtingen zijn daarvoor te onzeker, omdat de verschillen tussen de verwachte en feitelijk gemeten neerslag soms groter is dan 50mm per 24 uur. Feitelijke metingen ovetreffen soms tot twee à driemaal de verwachte hoeveelheid. In deze context kunnen meer gedetailleerde data helpen om de regionale weersvoorspelling te verbeteren. Dat kan via citizen scienceprojecten met regenmeters en temperatuursensoren bij burgers, vergelijkbaar met de huidige projecten om de luchtkwaliteit in kaart te brengen. Deze data kunnen bijdragen aan de ontwikkeling van betere indicatoren voor wateroverlast.

Naast de weersverwachting wordt vooral de "watersysteemwerking" als oorzaak genoemd voor een hogere kans op wateroverlast. Er zijn veel partijen betrokken en het totale watersysteem is een complexe keten van verantwoordelijkheden en schakels. Het rapport van STOWA geeft aan dat "de reactie van het systeem en de effecten van ingrepen (zoals de inzet van stuwen en gemalen) vaak beperkt inzichtelijk of geheel onbekend zijn". Het gebruik van data kan helpen om inzicht te creëren in de werking van de verschillende schakels. Die kunnen vervolgens bijdragen aan organisatorische en procesmatige ingrepen.  

Tot slot kan er sprake zijn van conflicterende belangen. de aanpak van wateroverlast kan invloed hebben op maatregelen gericht op verbetering van de waterkwaliteit (bv blauwalg). Er is een duidelijke relatie tussen watersysteemfuncties, zoals natuur en waterkwaliteit en het realiseren van een adequate waterafvoercapaciteit tijdens extreme neerslagperiodes. 