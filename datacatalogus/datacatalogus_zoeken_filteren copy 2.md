---
id: zoeken
title: Zoeken in Datacatalogus 
sidebar_label: Zoeken
---
> Datacatalogus biedt uitgebreide mogelijkheden om naar data en informatie te zoeken, zoals via trefwoorden, beschrijving, organisatieonderdeel, thema of definities. Door de dwarsverbanden en koppelingen ontstaat er een beter beeld van de samenhang tussen alle bronnen en producten. 

## Vermeldingen zoeken

In Datacatalogus zijn zeer veel verschillende manieren aanwezig om naar vermeldingen te zoeken. 

Een eerste stap is om te bepalen via welke zoekingang je een vermelding wilt vinden. 
Een overzicht van de zoekingangen binnen de Datacatalogus CKAN-omgeving: 
 
- Zoekbalk  
- Filters 
- Thema’s / Organisaties (via tegels/iconen) 
- Via Definities 
- Via Gelinkte vermeldingen 
 
### Zoekbalk 

Via de zoekbalk kan gezocht worden naar vermeldingen door te zoeken op woorden die voorkomen in de metadata van de specifieke vermelding. 

Zo kan dus gezocht worden op onder meer de titel en beschrijving van de vermelding, maar ook op trefwoorden die in de metadata zijn aangegeven. 

Zoeken kan alléén op een heel woord. Of de zoekterm met hoofdletters of met kleine letters wordt geschreven, maakt voor het zoekresultaat niet uit. 

De zoekbalk in het portaal biedt wel de mogelijkheid om op een gedeelte van een woord te zoeken. Hier zit de extra functionaliteit dat de zoekbalk suggesties laat zien op basis van een gedeelte van een woord.

> #### Voorbeelden
> *	Facturen geeft een aantal meldingen terug. (alleen op heel woord zoeken)
> *	Fact geeft geen meldingen terug (niet het hele woord)
Ook cijfers kunnen als zoekterm worden ingevuld.
> *	303 is een correcte zoekterm
Door een + toe te voegen tussen twee woorden, wordt op beide woorden gezocht.
> *	303+facturen -> je krijgt dan alle datsets die 1 van de twee woorden in zich hebben.

De vermeldingen (die aan de zoekopdracht voldoen) van alle diensten staan in de lijst onder elkaar.

De lijst kan op verschillende manieren worden gesorteerd.

### Filters 
Binnen de Datacatalogus kunnen filters worden ingesteld om tot een lijst van vermeldingen te komen die voldoen aan 1 of meerdere filters. Deze filters zijn op basis van gewenste metadatavelden en kunnen naar wens worden geconfigureerd. 

### Groepen (Thema’s) / Organisaties via tegels 
Via de Groepen pagina kan via tegels worden gezocht op vermeldingen binnen een specifieke thema. Wanneer je lid bent van meerdere organisaties kun je via de Organisaties pagina op dezelfde manier vermeldingen binnen een specifieke organisatie bekijken. 

### Definities 
Je kunt vermeldingen zoeken die bij een bepaalde definitie horen. Als je via de Definities pagina op een specifieke definitie klikt, zul je een lijst zien met vermeldingen die aan deze definitie gekoppeld zijn. 
 
### Gelinkte vermeldingen 
Als je op een vermelding klikt, zie je een kopje met Gelinkte vermeldingen. Hier kun je vermeldingen vinden die samenhangen met de vermelding die je op dat moment bekijkt. 
 
## Vermelding bekijken 
Nadat je via een van bovenstaande methodes de juiste vermelding hebt gevonden, kun je op de titel van de vermelding klikken om naar de daadwerkelijke vermelding toe te gaan. 

Op deze pagina zie je nu een overzicht met Bijlages die bij deze specifieke vermelding horen. De bijlage kan een daadwerkelijk geupload dataproduct zijn (bijv. een csv bestand), maar kan ook een verwijzing (URL) bevatten naar de bron (bijv. ArcGISonline, Power BI). Door op de bijlage te klikken kom je terecht bij ofwel het dataproduct of een link naar het dataproduct.  
