---
id: weidewinkels_introductie
title: Crowdsourcing als tool
sidebar_label: Crowdsourcing als tool
---

> Bij Civity hebben we nagedacht hoe wij ook een bijdrage kunnen leveren om deze crisis door te komen. Overzichten en data die de uitbraak van het coronavirus laten zien zijn er al genoeg. Daarom hebben wij besloten om iets totaal anders te doen.

## Interessante datasets verzamelen

Nu veel mensen (noodgedwongen) binnen zitten en soms naar interessante bezigheden zoeken, kunnen we wellicht van de nood een deugd maken. En samen kijken of we een aantal interessante datasets bij elkaar kunnen verzamelen. Wij stellen alle verzamelde data beschikbaar als open data, zodat iedereen het kan hergebruiken.

## Weidewinkels

Wij hebben een eerste aanzet gedaan door een formulier te ontwerpen voor het in kaart brengen van weidewinkels. Weidewinkels zijn vaak locaties bij een boerderij waar je streekproducten kunt kopen. Dat past ook mooi in deze tijd waarin opgeroepen wordt om meer lokale producten te kopen en boeren te steunen. Niet direct een Corona-onderwerp, maar als we samen het meest complete overzicht kunnen maken, dan biedt dat weer nuttige data voor anderen. Bijvoorbeeld om een fietsroute te maken langs weidewinkels.



