---
id: kookboek_inleiding
title: Inleiding
sidebar_label: Inleiding
---
>De provincie Zuid-Holland wil de meetbaarheid, controleerbaarheid en analyse van haar doelstellingen met betrekking tot de kwaliteit van de leefomgeving verbeteren. Daarbij wil zij beter gebruik maken van de mogelijkheden die data bieden. Dit "handboek" beschrijft de onderdelen en stappen die samenhangen met een beter gebruik van data voor de monitoring van de kwaliteit van de leefomgeving.  

Dit handboek bevat verschillende bouwstenen die ieder ingaan op een ander aspect rondom het gebruik van data. Elk van de hoofdstukken is zodanig opgezet dat zij als naslag fungeren voor beleidsmedewerkers. Het handboek bevat zoveel mogelijk voorbeelden van andere oplossingen die hergebruikt kunnen worden.

De komst van de nieuwe omgevingswet is een belangrijke catalysator om de omgang met data gestructeerd op te pakken. Het Digitaal Stelsel Omgevingswet (DSO) bevat al een groot aantal aanknopingspunten en zal in de handboek ook meermalen aan de orde komen. Het DSO brengt alle partijen bij elkaar die betrokken zijn bij de uitvoering van de Omgevingswet en biedt digitale diensten die helpen bij het ontsluiten van informatie over de leefomgeving.
