---
id: kookboek_inleiding
title: Inleiding
sidebar_label: Inleiding
---
>De provincie Zuid-Holland wil de meetbaarheid, controleerbaarheid en monitoring van haar doelstellingen met betrekking tot de kwaliteit van de leefomgeving verbeteren. Daarbij wil zij beter gebruik maken van de mogelijkheden die data bieden. Dit "handboek" beschrijft de onderdelen en stappen die samenhangen met een beter gebruik van data voor het verbeteren van de kwaliteit van de leefomgeving.  

De komst van de nieuwe omgevingswet in 2021 is een belangrijke catalysator om de omgang met data gestructeerd op te pakken. Het uitgangspunt van een gelijke informatiepositie voor alle betrokkenen iséén van de centrale pijlers van de Omgevingswet. Het Digitaal Stelsel Omgevingswet (DSO) bevat een groot aantal aanknopingspunten om databeleid vorm te geven. In dit handboek zal dit meermalen aan de orde komen. Het DSO brengt alle partijen bij elkaar die betrokken zijn bij de uitvoering van de Omgevingswet en biedt digitale diensten die helpen bij het ontsluiten van informatie over de leefomgeving.

Dit handboek bevat verschillende bouwstenen die ieder ingaan op een aspect rondom de meetbaarheid, controleerbaarheid en monitoring van data. Elk hoofdstuk is zodanig opgezet dat zij als naslag fungeren voor beleidsmedewerkers. Het handboek bevat voorbeelden van andere oplossingen die hergebruikt kunnen worden of als inspiratie kunnen dienen. 

Dit handboek is een levend document. We nodigen iederen actief uit een bijdrage te leveren en aanvullingen door te geven. Het gehele handboek is te vinden op Github en voor iedereen vrijelijk beschikbaar.
