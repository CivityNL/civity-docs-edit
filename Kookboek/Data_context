---
id: kookboek_data_context
title: Data in context
sidebar_label: Data in context
---

** Data in context
Data was de afgelopen jaren het wondermiddel dat ons zou helpen objectieve, feitelijke keuzes te maken. Als we maar genoeg data hebben en die combineren, dan kunnen we elk probleem oplossen. Gelukkig groeit het inzicht dat het zo simpel niet is. Daarvoor is een aantal redenen aan te voeren, zoals ook helder beschreven in dit artikel: https://www.gebiedsontwikkeling.nu/artikelen/werk-niet-data-gedreven-maar-data-ondersteund/. De kern van dat betoog is dat data een versimpelde weergave van de werkelijkheid bieden, dat de kwaliteit vaak niet voldoet en data eenzijdige besluitvorming legitimeert. Met voorbeelden wordt dit toegelicht. Met deze beperking in het achterhoofd, kunnen data een waardevolle ondersteuning bieden om beleid te ontwikkelen, afwegingen te maken en de resultaten te evalueren.

 

