---
id: kookboek_inzicht
title: Inzicht verkrijgen
sidebar_label: Inzicht verkrijgen
---

In de afbeelding hieronder is een aantal aspecten weergegeven die een rol spelen bij Wateroverlast. Van links naar rechts is het thema "Wateroverlast" specifieker gemaakt en uitgewerkt. Allereerst met de deelonderwerpen, zoals overstromingen, schade of piekbuien. Vervolgens is bij elk van deze deelonderwerpen aangegeven welke data relevant kunnen zijn, wie de data bezitten, of er standaarden voor zijn en waar de data gevonden kan worden. Door bij elk beleidsthema een vergelijkbare gestructureerde aanpak te kiezen, is het mogelijk stap voor stap de achterliggende bronnen in kaart te brengen. Link naar voorbeelden 1 en 2.

<img class="imageStyle shadowing" src="/docs/assets/Kookboek/Wateriverlast_image.png" target="_blank" alt="imageStyle: Wateroverlas"/>

Er is een groot aantal open databronnen die kunnen helpen om (potentiële) wateroverlast inzichtelijk te maken. Voorbeelden zijn algemene bronnen zoals de AHN (Algemene Hoogtekaart Nederland) en de BGT (Basiskaart Grootschalige Topografie), maar ook om data over het rioolstelsel, bodemverzadiging, bergingscapaciteit, meldingen openbare ruimte en schadegevallen. Al deze data kunnen bijdragen aan een grotere voorspelbaarheid van het systeem en kunnen gebruikt worden in simulatiemodellen.
Op basis van het bovenstaande schema wordt duidelijk dat naast externe (open) databronnen, ook interne data kunnen worden gebruikt om inzicht te verkrijgen in het onderwerp ‘wateroverlast’. Om relevante interne data te kunnen gebruiken is een belangrijke eerste stap om inzicht te verkrijgen over welke data een organisatie intern beschikt. 

Veel organisaties hebben echter nog geen goed overzicht van de data die zij zelf verzamelen, beheren en gebruiken. Een interne "data catalogus" is een eerste stap om dit overzicht te creëren. Het gaat daarbij niet alleen om de ruwe databronnen, zoals basisregistraties of excelbestanden, maar ook om de afgeleide producten zoals dashboards, kaarten en rapporten. 

Een eerste stap naar beter inzicht is daarom dat in beeld wordt gebracht welke data aanwezig zijn en in welke informatieproducten deze bronnen gebruikt worden. De gemeente Den Haag heeft de stap gezet naar zo´n interne Datacatalogus, waarin aanwezige bronnen, gebruikte definities en gelinkte producten inzichtelijk worden gemaakt. Ook is duidelijk wie de eigenaar van een bron is en wat de kwaliteit is. Dit proces wordt ondersteund met een uitgebreide workflow, waarbij data-eigenaren de verantwoordelijkheid hebben om hun eigen bronnen up to date te houden.
Onderstaande afbeeldingen geven meer inzicht in de Haagse Datacatalogus. Die is volledig gebaseerd op de open source software van CKAN (www.ckan.org).

<img class="imageStyle shadowing" src="/docs/assets/Kookboek/DATA_ckan.png" target="_blank" alt="imageStyle: CKAN"/>
<img class="imageStyle shadowing" src="/docs/assets/Kookboek/DATA_ckan2.png" target="_blank" alt="imageStyle: CKAN2"/>