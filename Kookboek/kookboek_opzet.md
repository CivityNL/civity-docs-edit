---
id: kookboek_opzet
title: Opzet
sidebar_label: Opzet
---
De provincie Zuid-Holland heeft een toekomstagenda  opgesteld, waarin 7 richtinggevende ambities zijn geformuleerd voor de fysieke leefomgeving. Door in te zetten op die 7 ambities draagt de provincie Zuid-Holland bij aan het slimmer, schoner en sterker maken van de provincie. 

Eén van de ambities is “Naar een klimaatbestendige delta”. In dit handboek is deze ambitie gebruikt voor de verdere uitwerking van de bouwstenen voor een datagedreven aanpak. Daarbij wordt aangesloten bij de Kennis- en Onderzoeksagenda die is opgesteld door de provincie in samenwerking met Deltares. Voor dit handboek is een aanpak gekozen die helpt om de beleidsthema’s binnen de provincie Zuid-Holland meetbaar, controleerbaar en analyseerbaar te maken. Vanuit één beleidsthema is een structuur uitgewerkt die het mogelijk maakt om op gestructureerde wijze data te gebruiken om de voortgang op het beleidsthema te monitoren.

Die aanpak is hieronder weergegeven. Vanuit het thema "klimaatbestending" is een uitsplitsing gemaakt naar deelonderwerpen. Bij elk deelonderwerp kunnen relevante c.q. gewenste databronnen in kaart worden gebracht, inclusief de daarbij horende broneigenaar. Op deze manier kan de gehele keten worden beschreven. Met als uiteindelijk doel dat het proces transparant wordt (meetbaar, controleerbaar en analyseerbaar).

<img class="imageStyle" src="/docs/assets/Kookboek/Opzet_workflow.png" target="_blank" alt="imageStyle: Opzet informatie"/>

Beleid is bedoeld om richting en middelen aan te geven om een bepaald situatie in de samenleving te verbeteren. Dit zijn vaak complexe situaties, die afhangen van veel factoren die niet altijd te controleren zijn. Daarom is het niet altijd zeker dat beleid ook de impact heeft die van tevoren wordt aangenomen. Door data te gebruiken die een beeld geven van deze factoren en het opstellen van modellen kan er een beter beeld worden gegeven van wat voor implicaties een bepaald beleid gaat hebben. Daardoor kunnen verschillende tactieken vergeleken worden en tot een juiste beslissing gekomen worden. En kan de uitvoering van een beleid ook quantitatief gevolgd worden, zodat er eerder keuzes gemaakt worden over het wel dan niet aanpassen van een beleid.

Niet alle factoren zijn altijd goed in data, dus getallen, samen te vatten. Daardoor zal de intuitie en ervaring van een beleidsmedewerker nog steeds belangrijk zijn om tot een goed beleid te komen: data is slechts een van de gereedschappen die je kan gebruiken. 

Wel is het belangrijk dat een beleidsmedewerker deze data in het achterhoofd houd bij het opstellen van een beleid. Door goede meetbare indicatoren te koppelen aan een beleid (dus wanneer werkt het beleid: iets neemt af of toe) kan de effectiviteit gemeten worden. Dat zal wel betekenen dat er zaken concreter geformuleerd moeten worden, of dat er nieuwe databronnen moeten worden opgezet.

Verderop zullen we beide kanten van dit gesprek toelichten: dus hoe kan Beleid rekening houden met Data en hoe kan Data bijdragen aan Beleid. Zodoende proberen we het dialoog tussen de twee op gang te krijgen wat alleen maar voordelen kan hebben.

Bij het maken van beleid is het goed om rekening te houden met de data die beschikbaar zijn. Als je het aantal minimuminkomen huishoudens beter wilt verdelen over je stad, moet je wel weten hoe de verdeling is. Daarop aansluiten is het dus ook belangrijk om zogenoemde [**Kritieke prestatie-indicatoren**](kookboek_KPI) te bepalen die het mogelijk maken om de impact van je beleid te volgen.
